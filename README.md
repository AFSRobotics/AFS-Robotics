# AFS-Robotics
ΕΞΟΙΚΟΝΟΜΗΣΗ ΕΝΕΡΓΕΙΑΣ ΚΑΙ ΝΕΡΟΥ ΣΤΑ ΘΕΡΜΟΚΗΠΙΑ
ΤΟ ΠΡΟΒΛΗΜΑ:
Η σπατάλη υδάτινων και ενεργειακών πόρων ειδικότερα στον τομέα της γεωργίας απασχολεί ένα μεγάλο μέρος του παγκόσμιου αγροτικού πληθυσμού. Τρόποι για την αντιμετώπιση του προβλήματος αυτού αναζητούνται συνεχώς. Σκεφτήκαμε πως θα ήταν ωφέλιμο να βρούμε έναν τρόπο με τον οποίο θα ελαχιστοποιηθεί η αλόγιστη χρήση νερού και ρεύματος. Γνωρίζοντας λοιπόν πως τα θερμοκήπια συμβάλλουν σημαντικά στην σπατάλη αυτών των πόρων αποφασίσαμε να εφαρμόσουμε την ιδέα μας πάνω σε αυτά. Από όλα τα θερμοκήπια που υπάρχουν στο σχολείο μας αποφασίσαμε να εγκαταστήσουμε αυτό στα θερμοκήπια των μανιταριών.
 
Η ΙΔΕΑ:
Τα μανιτάρια είναι ένας μύκητας ο οποίος χρειάζεται συνεχή παρακολούθηση για να διατηρηθεί υγιής και να δώσει την μεγαλύτερη παραγωγή τόσο σε ποσότητα όσο και σε ποιότητα, και για να γίνει αυτό χρειάζεται να καταναλωθούν μεγάλα ποσά ενέργειας και νερού. Μελετάμε πώς αυτό θα μπορούσε να επιτευχθεί τοποθετώντας αισθητήρες θερμοκρασίας περιβάλλοντος και υποστρώματος όπως και αισθητήρες υγρασίας ώστε να ελαχιστοποιηθεί η σπατάλη νερού και ενέργειας.
 
Η ΛΥΣΗ:
Για την υλοποίηση αυτού του στόχου αποφασίσαμε να δημιουργήσουμε μια συσκευή  (ARDOUINO), η οποία θα είναι προγραμματισμένη να κάνει τις μετρήσεις της υγρασίας και της θερμοκρασίας και στον αέρα και στο υπόστρωμα. Οι μετρήσεις θα  γίνονται αυτόματα και έπειτα οι τιμές θα καταγράφονται σε ένα αρχείο και θα αποστέλλονται στην ηλεκτρονική συσκευή του ενδιαφερομένου. Ο χρήστης θα μπορεί στη συνέχεια να ανοίγει το αρχείο, να επεξεργάζεται και να λαμβάνει αποφάσεις για ελάττωση ποτίσματος και λιγότερη κατανάλωση ενέργειας σύνδεση με αισθητήρες θερμοκρασίας υγρασίας.
 
ΤΑ ΠΛΕΟΝΕΚΤΗΜΑΤΑ:
Ως αποτέλεσμα ο χρήστης θα μπορεί να γνωρίζει πόσο συχνά και με τι ποσότητα νερού να ποτίζει τα μανιτάρια και επίσης θα μπορεί να ορίζει και την κατάλληλη θερμοκρασία που θα επικρατεί στο περιβάλλον τους. Έτσι θα βελτιωθεί η διαδικασία παραγωγής και ταυτόχρονα η ποιότητα των προϊόντων, εξοικονομώντας νερό και ρεύμα και θα παράγει λιγότερες εκπομπές CO2.
Η ιδέα αυτή θα μπορούσε να εφαρμοστεί σε όλων των ειδών τα θερμοκήπια αλλά και να εφαρμοστεί σε μέρη που ήδη πλήττονται από τις συνέπειες της κλιματικής αλλαγής. 
